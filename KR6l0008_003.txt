#-*- mode: mandoku-view; -*-
#+DATE: 2015-08-30 20:47:42.165758
#+TITLE: 阿毘曇八犍度論
#+PROPERTY: CBETA_ID T26n1543
#+PROPERTY: ID KR6l0008
#+PROPERTY: SOURCE Taisho Tripitaka Vol. 26, No. 1543
#+PROPERTY: VOL 26
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6l0008_T_003-0780b> ¶¶¶¶¶¶¶¶
#+PROPERTY: JUAN 3
¶
¶
《阿毘曇八犍度論》¶
¶
迦旃延子造¶
符秦罽賓三藏僧伽提婆共竺佛念譯¶

《阿毘曇》雜揵度之三色跋渠第六¶

色法生老無常當言色耶。非色耶。無色可見¶
不可見。有對無對。有漏無漏。有為無為。過去¶
未來現在。善不善無記。欲界繫色界繫無色¶
界繫。學無學非學非無學。見諦所斷思惟所¶
斷法。無斷法。生老無常。當言見諦所斷。當¶
言思惟所斷。當言無斷耶。云何老。云何死。云¶
何無常。諸死彼無常耶。設無常彼死耶。行¶
力強無常力強。又世尊言。此三有為有為相。¶
興衰住若干。彼一心中云何興。云何衰。云何¶
住。若干此章義願廣演說。¶

色法生老無常當言色耶。當言非色耶。答曰。¶
當言非色。無色當言即無色。可見當言不可¶
見。不可見當言即不可見。有對當言無
<pb:KR6l0008_T_003-0780c>¶
對。無對當言即無對。有漏當言即有漏。無漏¶
當言即無漏。有為當言即有為。¶
過去當言即過去。未來當言即未¶
來。現在當言即現在。善當言即善。不善當言¶
即不善。無記當言即無記。欲界繫當言即欲¶
界繫。色界繫當言即色界繫。無色界繫當言¶
即無色界繫。是學當言即是學。不學當言即¶
不學。非學非無學當言即非學非無學。見諦¶
所斷當言即見諦所斷。思惟所斷當言即思¶
惟所斷。非斷法生老無常當言見諦所斷。當¶
言即思惟所斷。當言非斷耶。答曰。當言即¶
無斷。云何老。云何死。云何無常。云何老。答¶
曰。行衰退根熟壞身色變得老毀。是謂老。云¶
何死。答曰。彼眾生生彼彼眾生處。若命終當¶
命終退不現。喪沒壽失捨陰命根閉。此謂¶
死。云何無常。答曰。諸行散退沒是謂無¶
常。諸死即無常乎。答曰如是。諸死彼無¶
常。頗有無常。彼非死耶。答曰有。除死諸餘¶
行。無常行力強無常力強。答曰。行力強非¶
無常。行者過去未來現在行。滅無常者現在¶
行散。或作是說。無常力強非行。行亦無常如¶
我義行力強。非無常行者。過去未來現在行¶
滅。無常者現在行散也。又世尊言。此三有¶
為有為相興衰住若干。彼一心云何興。¶
云何衰。云何住若干。答曰。興者生。衰者無
<pb:KR6l0008_T_003-0781a>¶
常。住若干老也。

色跋渠第六竟(梵本四十七首盧¶
)。¶

《阿毘曇》無義跋渠第七¶

又世尊言。¶

#+BEGIN_VERSE
「　知無義俱
　諸空持戒
　彼不得義¶
　如出時沒
#+END_VERSE
」¶

以何等故與無義俱諸空持戒世尊說苦。又¶
世尊言。彼正身坐繫念在前。彼云何繫念在¶
前。又世尊言。目揵連鞮舍梵天。不說第六¶
人行無相(三道向得)。云何第六人行無相。又世尊¶
言。此聞法已時地神舉聲放聲。如來轉法輪¶
於波羅[木*奈]鹿苑園中。若沙門婆羅門若天魔¶
梵天若世間未曾轉法輪。地神有此智知如來¶
轉法輪不。又世尊言。彼比丘漏盡阿羅漢。三¶
十三天集坐善法講堂。數數雲集行彼某名¶
尊者。彼某名尊者弟子。於某村某聚落出¶
家信家非家。剃除鬚髮著袈裟衣。作道人盡¶
有漏成無漏。心解脫慧解脫。於現法自知行¶
作證。生已盡梵行已成所作已辦。名色已有¶
知如真。三十三天有此智知比丘漏盡不。又¶
世尊言。彼諸化法教化示諸向法次法。此八¶
萬四千摩竭大臣三結已盡。得須陀洹不墮惡¶
趣。法定正道至七有。往來七生天人盡苦際。¶
彼云何化法教化。云何向法次法。云何多欲¶
云何無厭。多欲無厭有何差別。云何少欲云¶
何知足。少欲知足有何差別。云何難滿云何¶
難養。云何易滿云何易養。此章義願具演說¶
又世尊言。¶

#+BEGIN_VERSE
「　知無義俱
　諸空持戒
　彼不得義
<pb:KR6l0008_T_003-0781b>¶
　如出時沒
#+END_VERSE
」¶

以何等故與無義俱。諸空持戒世尊說苦。答¶
曰。此是死道共死死相。不能如是苦離死。¶
以是故與無義俱諸空持戒世尊說苦。又世¶
尊言。彼正身坐繫念在前。彼云何繫念。答¶
曰。彼近明善方便正念。骨想青想骨鎖想。¶
膖脹想。食不淨想。燒焦想。骨節異處想。又¶
世尊言。目揵連鞮舍梵天不說第六人行無¶
相。云何第六人行無相。答曰。堅信堅法於¶
此義現第六無相人。彼無相不可數不可¶
施設。若此住若彼住不可數。若苦法忍若苦¶
法智。若苦未知忍若苦未知智。若習法忍若¶
習法智。若習未知忍若習未知智。若盡法忍¶
若盡法智。若盡未知忍若盡未知智。若道法¶
忍若道法智。若道未知忍若道未知智。如是¶
無相不可數不可施設。若此住若彼住。以是¶
故堅信堅法。於此義現第六無相人。又世尊¶
言。此聞法已時地神舉聲放聲。世尊轉法輪¶
於波羅[木*奈]仙人鹿苑園中。若沙門婆羅門若¶
天魔梵。若世間未曾轉。地神有此智知世尊¶
轉法輪不耶。答曰不也。云何知。答曰。世尊起¶
世俗心。我轉法輪名某比丘見法。此彼知亦¶
告他我轉法輪。名某比丘見法此彼聞彼尊¶
者亦起世俗心。世尊轉法輪我已見法。此彼¶
知亦告他佛轉法輪。我已見法。此彼聞彼。¶
或從大尊天聞。又世尊言。彼比丘漏盡阿羅¶
漢。三十三天集坐善法講堂。數數雲集行彼¶
某名尊者。彼某名尊者弟子。於某村某聚落¶
出家信家非家。剃除鬚髮著袈裟衣。作道人
<pb:KR6l0008_T_003-0781c>¶
盡有漏成無漏。心解脫慧解脫。於現法自知¶
行作證。生已盡梵行已成就所作已辦。名色¶
已有知如真。是三十三天有此智知比丘漏¶
盡不。答曰。不知。云何知。答曰。世尊起世俗¶
心。名某比丘漏盡得阿羅漢。此彼知亦告他。¶
名某比丘漏盡得阿羅漢。此彼聞彼尊者亦¶
起世俗心。我漏盡得阿羅漢。此彼知亦告他。¶
我漏盡得阿羅漢。此彼聞彼。或從大尊天聞。¶
又世尊言。彼諸化法教化亦諸向法次法。此¶
八萬四千摩竭大臣三結已盡。得須陀洹不¶
墮惡趣。法定正道至七有。往來七生人天盡¶
苦際。彼云何化法教化云何向法次法。云何¶
化法教化。答曰。諸摩竭大臣已生天見法。¶
此謂化法教化。云何向法次法。答曰。諸摩竭¶
大臣本為人時見法。此謂向法次法。云何多¶
欲。云何無厭。多欲云何。答曰。未得色聲香味¶
細滑衣食床臥病瘦醫藥具。諸欲已欲當欲。¶
此謂多欲。無厭云何。答曰。已得色聲香味細¶
滑衣食床臥病瘦醫藥具。不喜不善喜。亦不¶
喜他不厭不善厭亦不厭他。此謂無厭。多欲¶
無厭有何差別。答曰。未得色聲香味細滑衣¶
食床臥病瘦醫藥具。若索求索強索巧方便¶
緣。已得色聲香味細滑衣食床臥病瘦醫藥¶
具。復方便復欲復願復念。少不喜少不善喜¶
得他少不喜。多欲無厭。此謂差別。云何少欲¶
云何厭。少欲云何。答曰。未得色聲香味細滑¶
衣食床臥病瘦醫藥具。諸非欲非已欲非當¶
欲。此謂少欲。厭云何。答曰。已得色聲香味¶
細滑衣食床臥病瘦醫藥具。諸喜善喜亦善
<pb:KR6l0008_T_003-0782a>¶
喜他厭善厭善厭他。此謂厭。少欲厭有何差¶
別。答曰。未得色聲香味細滑衣食床臥病瘦¶
醫藥具。若不索不求索不強索。不巧方便緣¶
方便。已得色聲香味細滑衣食床臥病瘦醫¶
藥具。不復方便不復作欲不復作願不復作¶
念念少喜少善喜得他喜。少欲厭。此謂差別。¶
云何難滿云何難養。難滿云何。答曰。欲多食¶
欲多噉此謂難滿。云何難養。答曰。貪饕常¶
悕望食此謂難養。云何易滿云何易養易滿¶
云何。答曰。諸不大食不大噉不悕望食此謂¶
易滿。云何易養。答曰。不貪餮常不悕望食。¶
此謂易養。¶

阿毘曇無義跋渠第七竟(梵本九十七首盧)。¶

《阿毘曇》思跋渠第八¶

云何為思云何為想。思想有何差別。云何為¶
覺云何為觀。覺觀有何差別。云何為掉云何¶
心亂。掉心亂有何差別。云何無明云何不順¶
智。云何為慢云何為憍。慢憍有何差別。若¶
生增上慢我見苦是苦此增上慢。何緣若生¶
增上慢我見習是習見盡。是盡見道是道此¶
增上慢。何緣若生增上慢我生已盡梵行已¶
成所作已辦。名色已有知如真。此增上慢。何¶
緣云何不勝生慢上慢作慢。云何覺欲自害。¶
云何害他。云何俱害。云何覺恚自害。云何害¶
他。云何俱害。云何覺殺自害。云何害他。云何¶
俱害。知為多智。為多智為多識。為多有漏行¶
多無漏行。多為行多無為行多。云何行事成¶
云何除事成。云何凡夫性凡夫事。當言善¶
耶。不善耶無記耶。當言欲界繫耶。當言色無
<pb:KR6l0008_T_003-0782b>¶
色界繫耶。見諦所斷耶。思惟所斷耶。凡夫性¶
名何等法。諸法邪見相應。彼邪志耶。設邪¶
志彼邪見耶。所有諸法邪見相應。彼邪方便¶
邪念邪定耶。設邪定彼邪見耶。諸法乃至邪¶
念相應彼邪定耶。設邪定彼邪念耶。此章義¶
願具演說。¶

云何為思。云何為想。云何為思。答曰。諸思等¶
思增思心行意作是謂思。云何為想。答曰。諸¶
想等想緣想稱觀此謂想。思想何差別。答曰。¶
思者行想者慧。思想此為差別。云何為覺云¶
何為觀。云何為覺。答曰。諸心覺稍稍覺案。¶
次分別稍稍分別是謂覺。云何觀。答曰。諸¶
擇一一擇順擇順迴案。次順往界是謂觀。¶
覺觀有何差別。麁心為覺細心為觀。覺觀是¶
謂差別。云何為掉云何心亂。云何為掉。答曰。¶
心不息不休掉心熾盛。是謂掉。云何心亂。答¶
曰。心散心亂心妄心動不一心。是謂心亂。掉¶
心亂何差別。答曰。不息相掉。不一心¶
相心亂。是謂差別。云何無明。云何不順智。無¶
明云何。答曰。三界無知也。云何不順智。答¶
曰。無巧便慧也。如是無巧便慧不順智耶。答¶
曰。如是。頗作是語諸順智言妄語。彼一切失¶
意不順智順智言妄語耶。答曰。如是。頗作是¶
語順智無妄語耶。答曰。不也。聽我所說諸順¶
智言妄語。彼一切失意不順智。順智言妄語。¶
彼作是語順智無妄語。答曰。雖作是語此事¶
不然。不應作是語順智無妄語但諸順智言¶
妄語。彼一切失意不順智。順智言妄語。不應¶
作是語諸順智言妄語。彼一切失意不順智。
<pb:KR6l0008_T_003-0782c>¶
順智言妄語。此事不然。頗作是說一切無明。¶
不順智相應諸順智言妄語。彼一切無明往¶
無明愚無明所纏失意不順智順智言妄語¶
耶。答曰。如是。頗作是說順智無妄語耶。答¶
曰。不也。聽我所說若一切無明不順智相應。¶
諸順智言妄語。彼一切無明往無明愚無明¶
所纏失意不順智。頗智言妄語。彼如是說順¶
智無妄語耶。答曰。雖有是語此事不然。不應¶
作是說順智無妄語。但一切無明不順智相¶
應。諸順智言妄語。彼一切無明往無明愚¶
無明所纏失意不順智。順智言妄語。不應作¶
是語。一切無明不順智相應諸順智言妄語。¶
彼一切無明往無明愚無明所纏失意不順¶
智。順智言妄語此事不然。云何慢。云何憍。¶
慢云何。答曰。於卑謂妙(自謂勝也)。於妙相似此從¶
起慢。作慢心熾盛是謂慢。憍云何。答曰。我生¶
勝姓。色族伎術業富端正。從此起憍作憍一¶
一憍一一作憍。是謂憍。慢憍何差別。答曰。於¶
他緣勝心熾盛是謂慢相。自於法中心有染污。¶
是謂憍相慢憍是謂差別。若生增上慢我見¶
苦是苦。此增上慢何緣。答曰。如一(非辟)。與善知¶
識相得從其聽法內思惟得順苦忍。彼苦是¶
苦忍欲意喜。如是彼思惟忍相應思惟不妄¶
時。於其中間見疑不行。設有行者亦復不覺¶
(不得忍不覺有此行也)。便作是念。我見苦是苦。此從起¶
慢是謂增上慢。此增上慢何緣。答曰。即彼苦¶
緣習亦如是。若生增上慢我見盡是盡。此¶
增上慢何緣。答曰。如一與善知識。相得從其¶
聞法內思惟得順盡忍。彼盡是盡忍欲意喜。
<pb:KR6l0008_T_003-0783a>¶
如是彼思惟忍相應思惟不妄時。於其中間¶
見疑不行。設有行者亦復不覺。便作是念。我¶
見盡是盡從此起慢。是謂增上慢。此增上慢¶
何緣。答曰。即彼盡緣道亦如是。若生增上慢¶
我生已盡。此增上慢何緣。答曰。如一便作是¶
念。此道此迹我依此道依此迹。已知苦已斷¶
習。已盡作證已思惟道我生已盡。從此起¶
慢。是謂增上慢。此增上慢何緣。答曰。即彼生¶
緣。若生增上慢。我梵行已成就。此增上慢¶
何緣。答曰。如一便作是念。此道此迹。我依此¶
道依此迹。已知苦已斷習。已盡作證已思惟¶
道我梵行已成。此從起慢。是謂增上慢。此¶
增上慢何緣。答曰即彼心心所念法緣。若生¶
增上慢。我所作已辦。此增上慢何緣。答曰。如¶
一便作是念。此道此迹。我依此道依此迹。我¶
已知苦已斷習。已盡作證已思惟道我已斷¶
使。已害結已吐結我所作已辦。此從起慢。¶
是謂增上慢。此增上慢何緣。答曰。即彼心心¶
所念法緣。若生增上慢。我名色已有知如真。¶
此增上慢何緣。答曰。如一便作是念。此道此¶
迹。我依此道依此迹。我已知苦不復當知。已¶
斷習不復當斷。已盡作證不復當作證。已¶
思惟道不復當思惟。我名色已有知如真。此從¶
起慢。是謂增上慢。此增上慢何緣。答曰。即¶
彼心心所念法緣。云何於卑起慢。答曰。此¶
一見他勝我。若生若姓若色若族伎術行業。¶
若富若戒。見已便作是念。此少勝我生姓色¶
族伎術行業富戒。此彼非十倍二十倍非百¶
倍不如是。謂於卑起慢。云何覺欲而自害。云
<pb:KR6l0008_T_003-0783b>¶
何害彼。云何俱害。云何自害答曰。如婬欲所¶
纏身。生熱心熱身燒心燒。亦復婬欲所纏長¶
夜不忍不軟不愛受報。如是自害。云何害他。¶
答曰。如婬欲所纏悕望他妻。若見彼夫便¶
起瞋恚。如是害他。云何俱害。答曰。如婬欲所¶
纏竊盜他妻。若彼夫見捉其妻執。其人撾打¶
縛殺如是俱害。云何覺恚。自害云何害他。云¶
何俱害。云何自害。答曰。如瞋恚所纏身。生熱¶
心熱身燒心燒。亦復瞋恚所纏長夜不忍不¶
軟。不愛受報。如是自害。云何害他。答曰。如¶
瞋恚所纏打他若手若杖若石。若刀如是害¶
他。云何俱害。答曰。如瞋恚所纏打他。若手若¶
杖若石若刀。為彼所打若手若杖若石若刀。¶
如是俱害。云何覺殺自害。云何害他。云何俱¶
害。。答曰。如殺心所纏身。生熱心¶
熱身燒心燒。亦復殺所纏長夜不忍不軟不¶
愛受報。如是自害。云何害他。答曰。如害所纏¶
斷他命。如是害他。云何俱害。答曰。如害所纏¶
斷他命他亦報此斷命。如是俱害。知多耶智¶
多耶。答曰。知多非智多彼智者知也。智多耶¶
識多耶。答曰。識多非智多。一切智識所攝。識¶
非智所攝。不攝何等。答曰。忍相應識。有漏¶
行多無漏行多。答曰。有漏行多非無漏行。有¶
漏行十入二入少有所入。無漏行二入少有¶
所入。有為多無為多。答曰。有為多非無為。有為十一入一入少有所入。無為一入少有所入。云何行事成。云何除事成。云何凡夫性。¶
行事成云何。答曰。無學身護口護命清淨。¶
是謂行事成。云何除事成。答曰。無學根護。是
<pb:KR6l0008_T_003-0783c>¶
謂除事成。云何凡夫性。答曰。聖法若不得已¶
不得當不得。復次諸聖煖聖忍聖見聖味聖¶
慧。若不得已不得當不得。是謂凡夫性。凡夫¶
性當言善耶。當言不善耶。當言無記耶。答曰。¶
凡夫性當言無記。不當言善。不當言不善也。¶
以何等故凡夫性不當言善。答曰。方便求善¶
法已得善法。不求方便我作凡夫也。已斷善¶
根永滅善法。不得成就善法。設凡夫性是善¶
者。彼斷善根彼非凡夫。以是故凡夫性不得¶
言善。以何等故凡夫性不當言不善。答曰。得¶
欲愛盡。不善根永盡。不成就不善法。設凡夫¶
性不善者。彼凡夫欲愛盡。彼非凡夫人耶以¶
是故凡夫性不當言不善也。凡夫性當言欲¶
界繫。當言色無色界繫。答曰。凡夫性或欲界¶
繫。或色無色界繫。以何等故。凡夫性不定¶
言欲界繫。答曰。欲界沒生無色界。永滅欲界¶
繫法。得不成就欲界繫法。若凡夫性定欲界¶
繫者。彼諸凡夫生無色界者。彼非凡夫耶。以¶
是故凡夫性不當言定欲界繫。以何等故凡¶
夫性不當言定色界繫。答曰。色界沒生無色¶
界。永滅色界繫法。不得成就色界繫法。若凡¶
夫性定色界繫。彼諸凡夫無色界生。彼非凡¶
夫耶。以是故凡夫性不當言定色界繫。以何¶
等故凡夫性不當言定無色界繫。答曰。等越¶
次取證。先從欲界於苦思苦後色無色界同。¶
聖道已生先辦欲界事。後色無色界同。若等¶
越次取證。先從無色界於苦思苦。後欲界色¶
界同。聖道已生先辦無色界事。後欲界色界¶
同。如是凡夫性定無色界繫。但等越次取證
<pb:KR6l0008_T_003-0784a>¶
先從欲界於苦思苦。後色無色界同。聖道已¶
生先辦欲界事。後色無色界同。以是故凡夫¶
性不當言定。無色界繫。凡夫性當言見諦斷。¶
當言思惟所斷。答曰凡夫性當言思惟斷。不當¶
言見諦斷以何等故凡夫性思惟斷非見諦¶
斷。答曰。見諦所斷法永染污。凡夫性不染污¶
此云何。世間第一法在前速滅苦法忍現在¶
前速生。如此世間第一法滅苦法忍生。於其¶
中間三界凡夫性得不成就。非餘見諦所斷¶
法永滅。凡夫性名何等法。答曰。三界無染污¶
心不相應行。諸法邪見相應彼邪志耶。答曰。¶
或邪見非邪志。云何邪見非邪志。答曰。邪見¶
相應邪志。諸餘邪志不相應邪見相應法。是¶
謂邪見非邪志。云何邪志非邪見。答曰。邪志¶
相應邪見諸餘邪見不相應邪志相應法。是¶
謂邪志非邪見。云何邪見邪志。答曰。除邪見¶
相應邪志。諸餘邪見邪志相應法。是謂邪見¶
邪志。云何非邪見非邪志。答曰。邪見不相應¶
邪志。邪志不相應邪見。諸餘心心所念法。色¶
無為心不相應行。是謂非邪見非邪志。諸法¶
邪見相應彼邪方便耶。答曰。或有邪見非¶
邪方便。云何邪見非邪方便。答曰。邪見相¶
應邪方便。是謂邪見非邪方便。云何邪方便¶
非邪見。答曰。邪見諸餘邪見不相應。邪方¶
便相應法。是謂邪方便非邪見。云何邪見邪¶
方便。答曰。除邪方便。諸餘邪見相應法是¶
謂邪見邪方便。云何非邪見非邪方便。答曰。¶
邪見不相應。邪方便諸餘心心所念法。色無¶
為心不相應行。是謂非邪見非邪方便。邪念
<pb:KR6l0008_T_003-0784b>¶
邪定亦復如是。諸法邪志相應。彼邪方便耶。¶
答曰。或邪志非邪方便。云何邪志非邪方便。¶
答曰。邪志相應邪方便。是謂邪志非邪方¶
便。云何邪方便非邪志。答曰。邪志諸餘邪¶
志不相應。邪方便相應法。是謂邪方便非¶
邪志。云何邪志邪方便。答曰除邪方便。諸¶
餘邪志相應法。是謂邪志邪方便也。云何¶
非邪志非邪方便。答曰。邪志不相應。邪方¶
便諸餘心心所念法。色無為心不相應行。是¶
謂非邪志非邪方便。邪念邪定亦如是。諸¶
法邪方便相應彼邪念耶答曰。或邪方便非¶
邪念。云何邪方便非邪念。答曰。邪念是謂¶
邪方便非邪念。云何邪念非邪方便。答曰。¶
邪方便是謂邪念非邪方便。云何邪方便邪¶
念。答曰。除邪念(去不與所念相應也)。諸餘邪方便相應¶
法。是謂邪方便。邪念云何非邪方便非邪念。¶
答曰諸餘心心所念法。色無為心不相應行。¶
是謂非邪方便非邪念。邪定亦如是。諸法邪¶
念相應彼邪定耶。答曰或邪念非邪定。云何¶
邪念非邪定。答曰。邪定是謂邪念非邪定。云¶
何邪定非邪念。答曰。邪念是謂邪定非邪念¶
(同故言非)。云何邪念邪定。答曰。除邪定諸餘邪念¶
相應法。是謂邪念。邪定云何非邪念非邪定。¶
答曰。諸餘心心所念法。色無為心不相應行。¶
是謂非邪念非邪定。¶

思跋渠第八竟(梵本三百二十六首慮長十八字)。¶

(自初訖此三千五百言)。¶
《阿毘曇八犍度論》卷第三雜犍度之三
<pb:KR6l0008_T_003-0784c>¶

